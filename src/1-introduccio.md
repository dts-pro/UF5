# 1. Introducció

Un **vector** o **array** és una col·lecció de **valors d'un mateix tipus** dins d'una mateixa variable, de manera que es pot accedir a cada valor independentment.

Els vectors solucionen problemes relacionats amb la gestió de moltes variables que fan referència a dades semblants.
Per exemple, si necessitàrem emmagatzemar les notes d’una classe amb 18 alumnes, caldria declarar 18 variables, amb la gran dificultat de gestió que això comporta.

Només calcular la nota mitjana exigiria una línia de codi molt extensa. Emmagatzemar les notes suposaria almenys 18 línies de codi.

En lloc de crear 18 variables, seria molt millor declarar un vector de tamany 18 (és com si tinguérem una sola variable capaç d’emmagatzemar diversos valors).

Gràcies als vectors es pot crear un conjunt de variables amb el mateix nom. La diferència és que un número (l’índex del vector) permet distingir cada valor.
